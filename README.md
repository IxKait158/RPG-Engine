# Console RPG Engine
Навчальний проект консольного рушія для рольової гри (RPG), написаний на C#.
Головна мета проекту — практична демонстрація принципів **OOP**, **SOLID**, **Generics** та **Design Patterns** у реальному застосунку.

Гра підтримує покрокові бої, систему інвентарю, прокачування героя та збереження прогресу у JSON.

---

## Функціонал

* **Покрокова бойова система:** Класична механіка, де гравець та вороги ходять по черзі.
* **Система збережень:** Автоматичне збереження та завантаження стану героя (здоров'я, рівень, інвентар) через JSON.
* **Гнучкий інвентар:** Узагальнене сховище (`Inventory<T>`), що підтримує зброю, зілля та модифікатори.
* **Генерація ворогів:** Фабрика монстрів створює різноманітних супротивників (Гобліни, Скелети, Дракони) з унікальними параметрами.
* **Система ефектів:** Використання зілля лікування та захисту, а також модифікація зброї.
* **Прокачування:** Нарахування досвіду (XP) за перемогу та підвищення рівня героя.

---

## Технологічний стек та Архітектура

Проект побудовано з акцентом на чисту архітектуру та розширюваність.

**Основні технології:**
* **Мова:** C#
* **Платформа:** .NET Core / .NET 5+
* **Серіалізація:** `Newtonsoft.Json` (з обробкою поліморфізму через `TypeNameHandling`).

### Реалізовані патерни проектування (Design Patterns)

Проект демонструє володіння такими патернами:

1.  **Factory Method (Фабричний метод):**
    * Клас `EnemyFactory` інкапсулює логіку створення випадкових ворогів, ізолюючи її від основного циклу гри.
2.  **Strategy (Стратегія):**
    * Реалізовано через інтерфейс `IWeapon`. Різна зброя має власну логіку розрахунку урону (`CalculateDamage`), яку герой може змінювати "на льоту".
3.  **Observer (Спостерігач):**
    * Використання подій C# (`OnDied`) для сповіщення `GameManager` про смерть персонажів. Це дозволяє розділити логіку бою та логіку нарахування нагород.
4.  **Decorator (Декоратор):**
    * Дозволяє динамічно додавати ефекти до зброї (наприклад, вогняний урон) або персонажа, не змінюючи базові класи.
5.  **Singleton (Схожа поведінка):**
    * `GameManager` виступає центральним вузлом керування станом гри.